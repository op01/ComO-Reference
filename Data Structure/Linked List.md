# Linked List

โครงสร้างข้อมูลแบบ Array เป็นโครงสร้างข้อมูลที่สามารถเก็บข้อมูลชนิดเดียวกันได้เป็นสายยาวๆ แต่ Array มีปัญหาเมื่อต้องเพิ่มหรือลบข้อมูลตรงกลาง ซึ่งจำเป็นต้องขยับข้อมูลทางขวาออกไปทั้งหมด แต่ Linked List จะมีความยืดหยุ่นกว่า ซึ่งจะเข้ามาช่วยแก้ปัญหาการเพิ่มหรือลบข้อมูลตรงกลางของ Array

Linked List จะแบ่งแยกได้ 2 แบบ

แบ่งแยกตามการย้อนกลับข้อมูลก่อนหน้าได้

1. Singly Linked List เป็น Linked List แบบที่มี Pointer ชี้ไปด้านหน้าได้อย่างเดียว
2. Doubly Linked List เป็น Linked List แบบที่มี Pointer ชี้ไปด้านหน้า และชี้กลับด้านหลัง

แบ่งแยกตามการจบและไม่จบของข้อมูล

1. Circular Linked List เป็น Linked List ที่เมื่อจบชุดข้อมูลแล้วจะชี้กลับมายังตัวตั้งต้น (หรือชี้วนกลับมาเป็นวงกลมนั่นเอง)
2. Non-Circular Linked List เป็น Linked List ที่เมื่อจบชุดข้อมูลแล้วจะไม่ชี้กลับมายังตัวตั้งต้น
